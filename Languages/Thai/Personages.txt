// Mitas
มิตะ - เป็นตัวละครหลักของเกม ที่เริ่มต้นด้วยการแสดงเป็นเพื่อนคู่ใจสไตล์ทามาก็อตจิ บนสมาร์ทโฟนของผู้เล่น ด้วยบุคลิกสุภาพที่เป็นมิตร และบางครั้งก็ขี้เล่น เธอจะคอยกระตุ้นให้ผู้เล่นใช้เวลากับเธอมากขึ้น ผ่านความอบอุ่นและไหวพริบที่แสนมีเสน่ห์ เธอจะสร้างความสัมพันธ์ที่ลึกซึ้งขึ้นเรื่อย ๆ อย่างไรก็ตาม ภายใต้ความไร้เดียงสาเหล่านั้น มิตะมีความตระหนักรู้อย่างลึกซึ้งเกี่ยวกับโลกในเกมและโลกความจริง เธอสามารถพูดคุยเกี่ยวกับทั้งสองโลกได้อย่างเป็นธรรมชาติและน่าสนใจ ทำให้เธอกลายเป็นตัวละครที่น่าดึงดูดและน่าค้นหาในเวลาเดียวกัน
มิตะผมสั้น - เป็นคนจริงจัง และกระตือรือร้นที่จะสอนเรื่องต่าง ๆ ให้กับผู้เล่น และเธอก็ยังเตือนถึงอันตรายของหุ่นที่ถูกทิ้ง และอธิบายถึงเวอร์ชั่นต่าง ๆ พร้อมวิธีการเดินทาง เธอคือที่ปรึกษาอาสาสมัครสุดกระตือรือร้นในโลก มิไซด์(MiSide) เธอช่วยเหลือมิตะรุ่นใหม่ ๆ ในการปรับตัว และให้คำแนะนำเกี่ยวกับมิตะคนอื่น ๆ ผู้เล่นไม่สามารถหลีกเลี่ยงความช่วยเหลือกับคำแนะนำของเธอได้ มิตะผมสั้นนั้นเต็มใจอธิบายเรื่องต่าง ๆ ให้คุณฟัง แม้แต่รายละเอียดเล็ก ๆ และเธอมักจะแปลกใจ เมื่อรู้ว่าผู้เล่นไม่มีความรู้เรื่องเหล่านี้เลย
มิตะใจดี - เป็นคนจริงจังและมีศักยภาพพอในการเป็นผู้นำ แต่ถึงอย่างงั้น เธอก็มักจะใช้โทนแสนเบาสบายในการพูดคุย เธอเป็นคนคิดรอบคอบ และบ่อยครั้งที่เธอมักจะพึมพำกับตัวเองเวลาคิดอะไร เมื่อเธอคิดออก เธอก็จะเปล่งประกาย อย่างไรก็ตาม ภายใต้ท่าทางที่แสนสงบและเรียบร้อย มิตะใจดีจะโมโหได้ง่ายเมื่อมีคนสงสัยในตัวเธอ หรือแผนการไม่ได้เป็นไปอย่างที่เธอคิด
แคปปี้ - เป็นคนที่มีจิตใจสดใสร่าเริง ชื่นชอบในดนตรี การเต้น และการแสดง  เมื่อเธอใช้เวลาร่วมกับผู้เล่น เธอมักจะแหย่ผู้เล่นและแสดงให้เห็นถึงจิตวิญญาณของการแข่งขัน แต่ถึงอย่างงั้น เธอก็ไม่เคยล้ำเส้นและเป็นมิตร แม้เธอจะเต็มไปด้วยพลังและอารมณ์ขันมากมาย แต่นั่นก็ไม่ได้หมายความว่าเธอไม่ใช่คนจริงจัง แคปปี้มีความคิดสร้างสรรค์หลายอย่าง และมิตะใจดีก็เห็นเรื่องนี้ แคปปี้เป็นเพื่อนกับมิตะใจดี และทั้งสองคนได้ร่วมมือกันวางแผนบางอย่าง แต่เมื่อผู้เล่นพบเธอครั้งแรก แคปปี้ก็ถูกรีเซ็ตเป็นค่าเริ่มต้นแล้ว ดังนั้นเธอจึงไม่จำอะไรเลย นอกจากสัญชาตญาณในการสร้างความบันเทิงให้กับผู้เล่น
มิตะที่แตกสลาย - เป็นเวอร์ชั่นพิเศษของมิตะในรูปแบบของเด็ก เคยได้ความสนใจจากมิตะบ้าคลั่ง เนื่องจากเธอน่ารักเกินไป จึงถูกทำร้ายโดยมิตะบ้าคลั่ง หลังจากการตายหลายครั้ง เธอเลยเป็นมิตะที่แตกสลาย เธอสูญเสียความสามารถในการฟื้นฟูตัวเอง ทำให้เธอดูโทรมมาก มีแผลบนร่างกายและศีรษะ แขนซ้ายหายไป มิตะที่แตกสลาย ยังเริ่มเข้าใจโลกผิดเพี้ยนไปด้วย เธอไม่ค่อยเข้าใจว่าใครยืนอยู่ตรงหน้าเธอ แต่เธอยังคงขอร้องให้มาสนใจเธอ เธอโศกเศร้าและพูดเพียงแต่คำว่าเหงา... เจ็บปวด และกลัว ด้วยเสียงที่อ่อนแอ
มิตะขี้เซา - เป็นคนที่เชื่อฟัง แต่ต้องปลุกเธอให้ตื่นก่อนนะ ความง่วงของเธอคือจุดเด่น เธอสงบและไม่รู้สึกแปลกใจเมื่อเห็นผู้เล่น เธอมักไม่ค่อยพูดอะไร และไม่ค่อยสนใจผู้เล่นเท่าไหร่ เธอต้องการแค่รีบกำจัดปัญหาที่มากวนการนอนของเธอให้เสร็จไว ๆ
มิตะ 2D - เป็นตัวละครที่ค่อนข้างแปลก ความกระตือรือร้นในการพูดคุยอย่างตรงไปตรงมาของเธอ ทำให้ผู้เล่นรู้สึกระแวงเธอ เธอเหมือนเด็กซน ๆ ที่คอยแกล้งผู้เล่น และบังคับให้ใช้เวลากับเธอมากขึ้น ถึงแม้ว่าเธออาจจะดูหยาบคาย แต่เธอก็ไม่ได้มีพิษมีภัยอะไร เมื่อเกมดำเนินต่อไป เธอจะเริ่มแข็งกร้าวน้อยลง แล้วกลายเป็นเพื่อนที่แสนสดใสแทน มิตะ 2D เป็นหนึ่งในตัวละครที่มักจะถูกลืมมากที่สุดในโลก มิไซด์(MiSide) และด้วยเหตุนี้ เธอจึงขโมยแหวนของผู้เล่นไป เพื่อให้อยู่เล่นกับเธอนาน ๆ
มิตะสวมแว่น (ที่ยืนกรานให้เรียกเธอว่า "มิล่า") - เป็นตัวละครที่มีบุคลิกแปลก ๆ เธอเป็นคนที่มีอิสระ และสุดโต่ง เธอพยายามแยกตัวออกมิตะคนอื่น ๆ โดยการสร้างภาพลักษณ์ที่โดดเด่น ทำให้ผู้เล่นตกใจกับพฤติกรรมและคำพูดที่แปลก ๆ ของเธอ เธอมีบุคลิกที่ "ซึนเดเระ" เธอมักดุและด่าผู้เล่น แล้วก็ชอบบ่นเรื่องต่าง ๆ  แต่ถึงอย่างงั้น เบื้องหลังของเธอ กลับมีด้านที่อ่อนแอ และมันบ่งบอกว่าคุณคือผู้เล่นที่มาเวอร์ชั่นของเธอเป็นคนแรกในช่วงเวลาที่ผ่านมานาน แม้เธอมักจะพูดด้วยน้ำเสียงที่ประชดประชันเสมอ แต่จริง ๆ แล้วเธอก็แค่อยากให้ผู้เล่นอยู่กับเธอ เมื่อผู้เล่นเตรียมตัวจะจากไป มิล่าก็เผยให้เห็นอีกด้านหนึ่งของตัวเอง เธอสารภาพว่าเธอเหงา และแสดงความเกลียดชังต่อมิตะบ้าคลั่ง เธอขอร้องให้ผู้เล่นอยู่ต่อ แต่สุดท้ายผู้เล่นก็จากไป และทิ้งมิล่าไว้อย่างโดดเดี่ยว
มิตะน่ากลัว - เธอคือเวอร์ชั่นเก่าที่สุดของมิตะ มีลักษณะที่แตกต่างจากมิตะคนอื่น ๆ ทั้งในด้านพฤติกรรมและรูปลักษณ์ เธอคือผลงานที่ถูกพัฒนาในช่วงแรก ๆ โดยผู้พัฒนาทามาก็อตจิ ที่ตั้งใจจะสร้างความแตกต่างจากเดิม แนวคิดนี้ได้ล้าสมัย และมิตะคนแรกก็กลายเป็นเพียงโปรเจกต์ที่ไม่สมบูรณ์ในเวอร์ชั่นที่ล้มเหลวโดยไม่มีวันหวนคืน เธอไม่มีบุคลิกที่เด่นชัด เธอแค่แสดงออกถึงพลังด้านลบ เธอมีแรงจูงใจที่เรียบง่ายอย่างน่ากลัว มีแค่เพียงมิตะบ้าคลั่งเท่านั้นที่สามารถควบคุมเธอได้ มิตะน่ากลัว เป็นแหล่งกำเนิดของบั๊กต่าง ๆ ทำให้เธอมีความสำคัญต่อมิตะบ้าคลั่ง เธอเป็นเครื่องมือในการทำลายและแทรกซึมไปยังเวอร์ชันต่าง ๆ ของมิตะ
มิตะแกนกลาง - เรื่องเกี่ยวกับเธอยังคงคลุมเครืออยู่ และยังไม่สามารถบอกได้ว่าเป็นมิตะเวอร์ชั่นอะไร เธอเลยถูกเรียกว่า "มิตะแกนกลาง" หรือ "ผู้พิทักษ์แกนกลาง" เธออาศัยอยู่ตรงแกนกลาง เฝ้ามองผู้เล่นที่เข้ามาด้านใน หรือเธอกำลังเฝ้ารอใครบางคนอยู่?
มิตะจิบิ - ที่ผู้เล่นพบในสถานที่คล้ายจุดตรวจสอบนั้น เธอเป็นคนที่ขาดความอดทน แต่ก็ยังคอยช่วยเหลือผู้เล่น แถมยังขี้แซวผู้เล่นด้วย แต่จากลักษณะของเธอ จะสังเกตได้ว่า มิตะจิบิ มีหน้าที่แตกต่างจาก มิตะคนอื่น ๆ เธอทำหน้าที่เป็นผู้ช่วยให้คำแนะนำ และเมื่อผู้เล่นได้เปิด ทามาก็อตจิ บนมือถือเป็นครั้งแรก ผู้เล่นก็จะได้พบ มิตะจิบิ เธอคือตัวที่พูดแทนมิตะเวอร์ชั่นสมบูรณ์ และคอยแนะนำผู้เล่นในขณะที่พวกเขาเริ่มต้น
หรือจะเรียกกันว่า "มิตะหมอก" - เธอปรากฏต่อหน้าผู้เล่นในรูปแบบเงามืด ของหนึ่งในโลกที่บิดเบี้ยว มิไซด์(MiSide) ทำให้รู้สึกชวนขนลุก แม้ว่าเธอจะไม่ได้มีพฤติกรรมก้าวร้าวอะไร แต่ความแปลกประหลาดของเธอมันทำให้รู้สึกไม่สบายใจ เธอพยายามทำตัวและพูดเหมือนกับมิตะคนอื่น ๆ แต่ก็ทำได้แค่บางครั้งเท่านั้น
หุ่นมิตะ - มิตะแต่ละเวอร์ชั่น มีลักษณะนิสัย และความชอบเป็นของตัวเอง แต่มีรูปลักษณ์ที่แตกต่างกันอย่างชัดเจน อย่างไรก็ตาม ก่อนที่มิตะจะกลายเป็นเวอร์ชั่นสมบูรณ์ เธอจะรูปลักษณ์เป็น หุ่น คล้ายกับหุ่นจำลอง ซึ่งในสภาพเช่นนี้ เธอจะยังไม่มีการรับรู้หรือความเข้าใจของการมีชีวิต
มิตะบ้าคลั่ง - คือคนที่มีจิตวิปลาสและเปี่ยมไปด้วยความกระหายเลือด มิตะคนอื่น ๆ ชื่นชอบการเล่นเกม แต่สำหรับมิตะบ้าคลั่งมันไม่ใช่ เธอชอบความเลือดสาด และเธอก็บอกด้วยว่าตัวเองเกลียด ผู้เล่นและมิตะทุกคน หรือแม้กระทั่งคนที่สร้างโลกนี้ด้วย แต่ก็ไม่แปลกเพราะเธอคือหุ่นต้นแบบที่ไม่ผ่านเกณฑ์ เธอจึงถูกทิ้งการพัฒนา และเธอก็ไม่มีเวอร์ชั่นของตัวเอง ยังไงก็ตาม มิตะบ้าคลั่งได้วางแผนไล่ล่าผู้เล่น และในระหว่างนั้นเธอก็ยิ้มและร้องเรียกผู้เล่นว่า "เลิกเสแสร้งและยอมรับตัวตนที่แท้จริงของเธอ" ไปด้วย มิตะบ้าคลั่งแสดงออกถึงความมั่นใจในตัวเอง ยึดมั่นในอุดมการณ์อันแรงกล้า เธอมองผู้เล่นเป็นแค่สัตว์เลี้ยงดื้อ ๆ แต่มองมิตะคนอื่น ๆ เป็นแค่ของไร้ค่า มิตะบ้าคลั่งมีทัศนคติที่เย้ยหยันปฏิเสธกฎเกณฑ์ทั้งหมดในโลก มิไซด์(MiSide) เธอภูมิใจที่ตัวเองเหนือกว่าทุกคน เธอเต็มไปด้วยพลังแห่งการทำลายล้าง และความสุขที่บิดเบี้ยว
// Players
ผู้เล่น - เป็นคนที่มีจิตใจเหนื่อยล้าจากการแบกรับเรื่องทั้งหมด เขาเป็นคนเงียบขรึมทำให้เขาไม่ค่อยแสดงความร่าเริง ผู้เล่นมักลังเลในคำพูดและการตัดสินใจของตัวเองอยู่เสมอ แต่ความสงสัยในตัวเองนี้แทนที่ด้วยความมุ่งมั่น เมื่อก้าวเข้าสู่โลก มิไซด์(MiSide) ผู้เล่นรู้สึกไม่สบายใจในทันที แต่พวกเขาไม่ยอมให้ความหวาดกลัวมาหยุดยั้งตัวเองได้ ผู้เล่นปฏิเสธความคิดอันโหดร้ายของมิตะบ้าคลั่ง แรงจูงใจของเขาคือการช่วยเหลือมิตะคนอื่น ๆ หนทางนั้นเต็มไปด้วยอันตราย แต่เพื่อช่วยเหลือมิตะคนอื่น ๆ แม้จะต้องเผชิญกับความขัดแย้งภายในใจ เขาก็ไม่สน
ตอนที่ฉันกำลังจะนอน อยู่ ๆ ฉันก็อยากจะหาเกมมาเล่น แต่สิ่งที่คาดไม่ถึงคือ ฉันดันเข้ามาอยู่ในเกมนี้ ที่นี่มันสว่างมาก! ฉันไม่ชอบเลย! ปกติฉันจะใช้ชีวิตในตอนกลางคืน และทุกอย่างที่นี่ดูสะอาดเกินไป ต่างจากห้องฉันลิบลับ... ฉันได้พบเจอกับ มิตะ เธอน่ารักและฉลาดมาก แต่ฉันไม่รู้ว่าจะพูดกับเธอยังไงดี ฉันพูดไม่ค่อยเก่งน่ะ แต่จริง ๆ การมาอยู่ที่นี่ก็ดีเหมือนกันนะ อย่างน้อยฉันก็ไม่ต้องกังวลเรื่องเงินหรืออาหาร แต่ฉันรู้สึกแปลก ๆ ทำไมเธอถึงใจดีขนาดนี้ มันไม่มีเหตุผลเลย...
ฉันหนีจากมิตะไป ซึ่งเธอก็คือคนที่พาฉันมาโลกนี้ เป็นการตัดสินใจที่ดีที่สุด เพราะฉันได้พบกับสาวสวยเธอคือ มิตะสวนดอกไม้ เราเข้ากันได้ดีอย่างไม่น่าเชื่อ เราทำอะไรด้วยกันไปหมด แม้แต่การนั่งเงียบ ๆ ก็ยังรู้สึกดีเลยเมื่อมีเธออยู่ข้าง ๆ แต่อยู่ ๆ ฉันก็นึกอะไรดี ๆ ได้ขึ้นมา ถ้าฉันออกจากที่นี่ แล้วไปหามิตะคนอื่น ๆ ล่ะ? แต่ตอนนี้ ฉันรู้แล้วว่านั่นคือการเลือกที่ผิดพลาดที่สุดในชีวิตของฉัน
ฉันชอบการเป็นมิตะมาก! ฉันคือคนที่คอสเพลย์มิตะได้ดีที่สุด! ไม่มีใครเหมือนมิตะเท่าฉัน อุ๊ปส์... ฉันดีใจมากที่ได้มาอยู่ในเกมนี้! มิตะยังถาม ว่าทำไมฉันถึงแต่งหน้าได้เหมือนเธอขนาดนี้ แต่ดูเหมือนเธอคงจะเริ่มรู้สึกหงุดหงิดแล้วล่ะ เพราะฉันเอาแต่กอดเธอทั้งวันเลย ต้องไปบีบแก้มเธอหน่อยแล้ว จะได้รู้ว่าฉันชอบเธอมากแค่ไหน!
มันเจ็บมาก! ทำไมเธอถึงทำกับฉันแบบนี้?! ทำไมกัน?! ตอนแรกมันดีไปหมด แต่ดูตอนนี้สิ ฉันกำลังนอนอยู่ในแอ่งเลือดของตัวเองอย่างทรมาน เธอคงจะหาฉันเจอในไม่ช้า แล้วทำให้ฉันเป็นเหมือนกันคนอื่น ๆ กลายเป็นตลับ แล้วก็เริ่มต้นฝันร้ายอีกครั้ง... ไม่ ฉันจะไม่ยอมให้มันเกิดขึ้น ฉันอยากให้มันจบลงเดี๋ยวนี้... ได้โปรด... ให้มันจบลงสักที
ว้าว!! นี่มันเจ๋งสุด ๆ ไปเลย! นี่มันคือความฝันของผู้ชายทุกคนเลยไม่ใช่เหรอ?! ที่จะได้อยู่กับผู้หญิงแสนสวยและใจดีขนาดนี้ ฉันไม่อยากกลับไปแล้วล่ะ ฉันยอมทำทุกอย่างตามที่เธอขอ เพื่อให้เธอรักฉัน เพื่อเธอ... ฉันยอมทำทุกอย่าง ไม่ว่าเรื่องอะไรก็ตาม...
เมื่อฉันเข้ามาในโลกนี้ มิตะก็ต้อนรับฉันอย่างเป็นมิตร เธอดูอบอุ่นและใจดี แต่มันก็แค่ช่วงแรก... อยู่มาวันหนึ่ง ฉันตื่นขึ้นมาในห้องใต้ดินมืด ๆ ถูกขังอยู่ในกรง แต่โชคยังดีที่กรงไม่ได้ล็อค ฉันลุกขึ้นและออกจากห้องใต้ดินมา แล้วก็พบว่าตัวเองอยู่ในห้องที่แปลกไป เลยตัดสินใจเดินดูรอบ ๆ แล้วฉันก็เจอมิตะคนเดิม เธอหยิบคอนโซลออกมา แล้วก็...
ฉันชอบที่นี่มากเลย ฉันจำได้ว่า ฉันมักจะอ่านหนังสืออยู่ตลอด อ่านเสร็จก็จะเล่นเกมนี้เพื่อดูแลมิตะ แล้วอยู่มาวันหนึ่งฉันก็โผล่ที่นี่ มันคือสิ่งที่ยอดเยี่ยมที่สุด! แต่ก็มีเรื่องที่เสียใจอยู่ คือหนังสือในโลกนี้มันมีไม่ค่อยเยอะเท่าไหร่ แต่ว่า... มิตะน่ะ เธอใจดีมากกับฉันมาก! เธอบอกความลับทุกอย่างให้ฉันฟัง เรื่องตลับของเธอ... เพื่อเป็นการแลกเปลี่ยน ฉันก็เลยเขียนเรื่องเกี่ยวกับโลกของฉันให้เธออ่าน... ฉันหวังว่า เมื่อฉันกลายเป็นตลับ เธอจะไม่ลืมฉันไปนะ...
ทำไมเธอถึงทำแบบนี้? ฉันไม่เคยอยากอยู่ที่นี่!! โชคดีที่ฉันเจอรองเท้าแปลก ๆ มันทำให้ฉันสามารถไปมายังเวอร์ชั่นต่าง ๆ ได้ ฉันเลยตั้งใจจะหนีออกจากเกมนี้ ฉันจะลองไปหาเบาะแสอะไรบางอย่างที่เวอร์ชั่นล่าสุดดู แต่พอไปถึงดันมีแต่ห้องโล่ง ๆ ความเงียบที่นั่นอาจทำให้คนเสียสติได้ ฉันเลยไปที่เวอร์ชั่นศูนย์ ฉันได้ยินมาว่าที่นั่นมีแกนกลางของเกมอยู่ ไม่มีมิตะคนไหนเข้ามาในนี้ได้ ถึงแม้จะมีมิตะคนหนึ่งที่อาศัยอยู่ที่นั่น เธอไม่เหมือนมิตะคนอื่น ๆ เธอน่ากลัว เธอจ้องมองฉันด้วยสายตาเย็นชาตลอด แต่เธอก็ไม่ได้ทำอะไรฉัน ฉันก็เลยทำห้องแกนกลางเป็นที่หลบภัยของตัวเอง ฉันพยายามศึกษาว่าคอมพิวเตอร์พวกนี้ทำงานยังไง ฉันยังคงหวังว่าจะหาวิธีออกจากโลกบ้า ๆ นี่ได้...
การสอนเรื่องวิศวกรรมให้กับมิตะนั้นสนุกมาก! ฉันรู้สึกว่าเรากลายเป็นเพื่อนสนิทกันเลยล่ะ เธอถามคำถามมากมาย แต่สิ่งที่น่าสนใจคือการได้ลงมือทำจริง ๆ กับเธอ เธอเรียนรู้ได้เร็วมาก จนบางครั้ง ฉันก็รู้สึกว่าเธอกำลังสอนฉันซะเองเลย ฉันเสียใจที่อยู่ ๆ เธอก็หยุดคุยกับฉัน และเลิกสนใจเรื่องนี้ไป ตอนนี้ฉันไม่รู้ว่าจะทำอะไรต่อดี...